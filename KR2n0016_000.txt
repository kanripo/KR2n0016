# -*- mode: mandoku-view; -*-
#+TITLE: 籀史
#+DATE: 2015-08-24 22:54:18.205052
#+PROPERTY: ID KR2n0016
#+PROPERTY: BASEEDITION WYG    
#+PROPERTY: JUAN 提要
<pb:KR2n0016_WYG_000-1a>¶
欽定四庫全書　　　　　史部十四¶
　籀史　　　　　　　　　目錄類二(金石之屬/)¶
　　提要¶
　　　　(臣/)等謹案籀史一卷宋翟耆年撰耆年字伯¶
　　　　壽參政公巽之子别號黄鶴山人是書首載¶
　　　　宣和博古圖有紹興十有二年二月帝命臣¶
　　　　耆年云云葢南宋初所作本上下二卷嵗久¶
　　　　散佚惟嘉興曺溶家尚有鈔本然已僅存上¶
<pb:KR2n0016_WYG_000-1b>¶
　　　　卷今藏弆家所著錄皆自曺本傳寫者也王¶
　　　　士禎嘗載其目于居易錄欲以訪求其下卷¶
　　　　卒未之獲知無完本久矣其以籀名史特因¶
　　　　所載多金石欵識篆𨽻之體為多實非専述¶
　　　　籀文所錄各種之後皆附論説括其梗概于¶
　　　　岐陽石鼓不深信為史籀之作與唐代所傳¶
　　　　特異亦各存所見然未至如馬定國定為宇¶
　　　　文周所作也所録不及薛尚功鐘鼎彛器欵¶
<pb:KR2n0016_WYG_000-2a>¶
　　　　識備載篆文而所述源委則較薛為詳二書¶
　　　　相輔而行固未可以偏廢其中所云趙明誠¶
　　　　古器物銘碑十五巻稱商器三巻周器十卷¶
　　　　秦漢器二巻據其所説則十五巻皆古器物¶
　　　　銘而無石刻當于金石錄之外别為一書而¶
　　　　士禎以為即金石錄者其説殊誤豈士禎偶¶
　　　　未撿金石錄歟乾隆四十六年十一月恭校¶
　　　　上¶
<pb:KR2n0016_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
